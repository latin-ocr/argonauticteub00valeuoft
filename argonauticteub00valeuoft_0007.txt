EDITORIS PRAEFATIO.

C. Valerius Flaccus num mortem obiens Argonautica
ad finem perducta iam ediderit an imperfecta reliquerit,
multum inter uiros doctos disceptatum est. qua de re
certius iudicium ferre licebit, si quem in annum dies
illius supremus cadat constabit. cum autem Quintilianus
in institutionum oratoriarum, quas circa a. 90 p. Chr.
11. confectas esse probabiliter statuerunt, libro X [1, 90]
haec scribat: â€˜multum in Valerio Flacco nuper amisimus',
hinc nonnullos ante a. 90 annos e medio cessisse Flaccum
colligitur. qui quod libri quarti u. 507 sqq, canit:

sicut prorupti tonuit cum forte Vesaeui

Hesperiae letalis apex, uixdum ignea montem

torsit hiems, iamque eoas cinis induit urbeS,
hoc non potest non pertinere, ut iam Loehbachius [11
p. 8] bene uidit, ad montis Vesuuii eruptionem a. 79
factam. itaque non multum a uero aberrare nobis uide-
mur, si anno sere 85 Valerii mortem accidisse statuimus
primum autem Argonauticorum librum recitatum esse a.
71 suo iure uiri docti ex prooemii u, 11 sqq. concluse-
runt. itaque si a. 85 diem fatalem Flaccus obiit, quin-
decim fere anni ad elaboranda Argonautica ei suppetiue-
runt. difficile quidem est in tanta singulorum ingeniorum
diuersitate, quantum poetae epici temporis in singulis
libris componendis consumpserint, certo affirmare, ex

a*

