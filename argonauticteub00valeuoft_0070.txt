6 > C. VALERI FLACCI

in quaecumque uocas3 nec nos', ait, ‘optume‚ segnes 175
credideris patriisue magis confidere regnis

quam tibi, si primos duce te uirtutis honores

carpere, fraternae si des adcrescere famae.

quin ego , nequa metu nimio me cura parentis

inpediat, fallam ignarum subitusque paratis 180
tunc adero primas linquet cum puppis harenas?

dixerat. ille animos promissaque talia laetus

accipit et gressus rapidos ad litora uertit.

At ducis imperiis Minyae monituque frequentes
puppem umeris subeunt et tento poplite proni 185
decurrunt intrantque fretum. non clamor anhelis ,1- Μ
rnauticus aut blandus testudine defuit Orpheus,
tum laeti statuunt aras, tibi, rector aquarum,
summus honor, tibi caeruleis in litore uittis
et Zephyris Glaucoque bouem Thetidique iuuencam 190
deicit Ancaeus, non illo certior alter
pinguia letifera perfringere colla bipenni.
ipse ter aequoreo libans carchesia patri
sic ait Aesonides: ‘o qui spumantia nutu
regna quatis terrasque salo conplecteris omneS, 195
da ueniam. scio me cunctis e gentibus unum

‘² inlicitas temptare uias hiememque mereri:

sed non sponte feror, nec nunc mihi iungere montes
mens anet aut summo deposcere fulmen Olympo,
nec Peliae me uota trahunt· ille aspera iussa 200
repperit et Colchos in me luctumque meorum.
illi inhians tantum non indignantibus undis
hoc caput accipias et pressam regibus alnum?
sic fatus pingui cumulat libamine⁰ flammam.

Protulit ut crinem densis luctatus in extis 205
ignis et escendit salientia uiscera tauri,
ecce sacer totusque dei per litora MOPSUS,
inmanis uisu, uittamque comamque per auras
surgentem laurusque rotat. uox reddita tandem,
uox horrenda uiris; tum facta silentia uati. 210
‘heu quaenam aspicio! nostris modo concitus ausis

