VIII PRAEFATIO.

Ennii et Horatius satirarum scriptor Lucilii uestigiis *ita
erant ingressi ut praeclarissima quaeque eorum loca libere
aemularentur- eorumque ssores delibarem [cf. Macrobius
VI 1 et Gellius Ι 21, 7] , sic Vergilii maxime carmina
qui postea poesis epicae extiterunt cultores· imitabantur
ita ut procul habita spoliandi et excribendi cogitatione
'ingenua aemulatione cum eo uellent certare. nimirum
habebant illi in recitationibus auditores eos qui, cum ipsi
lectione Vergilii essent imbuti diligenti, facile num felici·
ter necne nouo poetae aemulatio illa cessisset diiudicarent.
itaque posterioris aetatis epicos non solum in imaginibus
comparationibus ἐπειςοδίοις compositione, sed etiam in

singulis interdum locutionibus (quamquam de hac quidem ,

re difficillimum est iudicium) Vergilium cum libera aemu-
latione imitari uidemus sic cum Valerius ex. gr. in libri
secundi [u. 174 sqq.] ἐπειςοὸίῳ quodam Venerem mulie-
res Lemniacas facit instigantem, aperte sequitur Vergilii
[V 618 sqq.] descriptionem simillimam3 sic, cum in uiri
alicuius fortissimi cum Lucifero comparatione Vergilius
[VIII 590] adiecisset ‘quem Venus ante alios astrorum
diligit ignes', Valerius [VI 528] in eadem comparatione
ita eum aemulatus est ut poneret ‘quem Venus inlustri
gaudet procedere caelo'. talibus in aemulationibus nescio
an nullus poeta Romanus prudentius et, ut ita dicam,
pudentius sese gesserit Valerio, alii enim, ut Silius lta-
licuS, interdum nimis anxie ac timide, alii, ut StatiUS,
nimis callide ac paene fraudulenter Vergilii uestigia
presserunt3 certe de Statio rectissime ipsius uerbis
[Achill. I 60] a uiro docto nescioquo dictum est eum
uulpis instar delenisse pedum uestigia caudis. et hac
quidem libera aemulatione optimum quemque poetam la·
tinum cum nobilissimis prioris temporis uatibus certare
uidemus, sed enim labente iudicio simul et poesi· ultimis
antiqui aeui temporibus eo peruenit res ut, cum Ma-
uortius de ecclesia centonem mere Vergilianum declamasset,
auditores eum non ut furem impudentissimum exsibilarent,
sed ut Maronem, si dis placet, iuniorem celebrarent

